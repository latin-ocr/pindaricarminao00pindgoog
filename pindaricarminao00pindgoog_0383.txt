310

ipsam temperantiam, ipsam scientiam intueatur3 ejusque

viae dux Diis est, iisque animis, quae vel optime Deos
sequantur. Euripides, Hesperidum insulae laudans in·
signem felicitatem, ibi quoque Jovis aedes esse dicit:
Hippol. 749. Quae autem de antro Croni mentio est
apud Plutarchum, De Vultu Lunae G. 26, et De defectu
oraculorum Ο. 18, tribuenda est aetati posteriori. Nam
ille locus esse dicitur quinque vel potius decem dierum
spatio ultra Brittanniam: quae distantia non cadit in
aetatem Pindari. Omnino postquam summa aetatis aureae
felicitas abiit, quum tamen summae felicitatis et cujus·
dam cnm Diis conjunctionis cogitatione carere non pos·
sent, in iis certe locis eam praestantiam Poetae esse
dixerunt, quae essent a cognita mortalibus turba et col·
luvione⁴ maxime remotae. Hinc Aethiopum, quierant
hominum ultimi, eximia apud Homerum memoria est:
ad illos Jupiter et reliqui Dii venire solent et apud eos
commorari: Il. I 423, XXIII 206, Od. I 22. Hinc
Pindarus laudat Hyperboreos, ministros Apollinis, sacram
et laborum pugnarumque gentem expertem: ad quos nec
naribus nec pedibus via inveniatur: Ol. III 28, Py.
X 47. Hinc, quasi proverbio, Hyperborea felicitas ut
summa laudatur apud Aeschylum, Choe. 373. Hinc Hes·
peridem litoris eximia felicitas ibi ponitur, quo maris
Dominus jam nautis viam negat: Eurip. Hippol. 744.
Herodotus ipsein extremis orbis partibus praestantissi-
mas res esse existimat, L. HI 106. ut certe quum
Occidentem versus extra itinerum terminos insulas bea·
torum Poetae reponerent, non mirandum est, quum jam
extra columnas Herculis plura essent postea cognita,
mare Cronium ultra Brittanniam fuisse positum: atque

 

