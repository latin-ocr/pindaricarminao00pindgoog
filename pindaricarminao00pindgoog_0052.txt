28

proeliis laudatus. Inde originem gens Theronis habet.
Oportet Pheronem carmina laudatoria lyrasque nancisci,
nam Olympiae victoriam reportavit.’' 1) Sic quidem gentis
illius memoria, quae quendam terrorem afferre solebat,
a Pindaro ad vicissitudinis rerum humanarum exemplum
et ad consolationem adhibita est. Et praeterea in om-
nibus ejus carminibus semel est Labdacidarum brevis
mentio, in carmine Isthmio tertio, ad Melissnm scripto,
qui maternam a Labdacidis ducebat originem, ibique de
infortuniis silentium est: regiae gentis laudantur opesl)
Hoc videatur in poeta Thebano mirum, parce canere
veteres Thebanos reges, Sed Pindarus Aeacidarum justi·
tia potius et fortitudine Herculis delectatus est: tragicis
Lajus et Oedipus, tragicis Eteocles et Polynices, tragicis
poetis inquam vetusti difficultas oraculi, fatalisque cae·
des et Erinnys luit canendi materies: sic misereri reges
sibique timere mortales discant. Pindarus vero non
miserationem vitaehumanae et metum injicere, scd eom·
mandare modestiam et suavitatem impertire voluit.

aa

De heroibus.

Ad Deos Deorum prolem adjungimus, deque vetustis
heroibus quid Pindarus senserit, hoc loco exponere juvat.
Quos quidem non potuimus quin jam antea oratione
nostra attingeremus: sed rerum ordo nunc maxime eorum
memoriam postulat. Nam quae adhuc persecuti sumus,

1) Ol. II. 39-88. 2) Va. 26.

 

