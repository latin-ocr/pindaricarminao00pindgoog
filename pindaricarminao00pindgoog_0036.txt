la

autem tum parta Pelopis gloria splendebat adhuc Olym·
piae in certamine: Ι) sed hanc ipsam ut illustraret, Dei
amorem et auxilium pc'e'ta pulcerrimo carmine celebravit.

Omnino vetusta heroum gloria ad Deos referebatur,
et ludorum, gentium, urbium origines consecratae sunt.
Quam consecrationem qui tollat, is non historiam dico
temporum vel vetustatis memoriam, sed ipsam poesin
tollat de Graecia, id autem esset ipsam interitu delere
Graeciam, magis qnam vel Darius vel Xerxes, si po·
tuissent, facere voluerant. Non ergo Deorum amores et
connubia siluit Pindarus, quae essent cum antiquis Grae·
ciac laudibus conjunctissima: sed quanta dignitate, quam
venuste ac decore ea cecinerit, ostendendum saue est
de ejus sapientia perscribenti. Nam si maledicere Diis
'odiosa sapientia est, 2) ornare Deos profecto amabilis

sapientia est. Igitur pro exemplo sit amor Apollinis in

Cyrenen, quandoquidem copiosus in eo narrando Pin-
darus fuit.

Rapuit eam aliquando e'Pelii convallibus Latonae fi-
lius et abduxit ¹aureo curru in eum locum, ubi divitis
frugibus ct pecore terrae eam dominam fecit, ut amoc-
nam radicem continentis tertiam Africam incoleret. Ex·
cepit Venus Delium hospitem, divinos currus tangens
manu levi: iisque in dulce torum injecit pudorem ama·
bilem, commune concilians Deo virginique conjugium. ³)
Sic quidem universam rem pulcerrime poeta significat.
Sed mox in eodem carmine, ex quo haec duximus, rem
ab initio repetit. Erat Cyrene Hypsidis Lapitharum

———-

1) Ilia 151. 2) ol. IX. 56. Conf. liujus dissertationis paq. 9.
3) Py. ΙΧ. 6-23.

 

